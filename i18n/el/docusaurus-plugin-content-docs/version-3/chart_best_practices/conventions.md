---
title: Γενικές Συμβάσεις
description: Γενικές Συμβάσεις για τα charts.
sidebar_position: 1
---

Αυτό το μέρος του Οδηγού Βέλτιστων Πρακτικών εξηγεί τις γενικές συμβάσεις.

## Ονόματα των Charts {#chart-names}

Τα ονόματα των charts πρέπει να είναι γραμμένα με μικρά λατινικά γράμματα και αριθμούς. Οι λέξεις _μπορούν_ να διαχωρίζονται με παύλες (-):

Παραδείγματα:

```
drupal
nginx-lego
aws-cluster-autoscaler
```

Ούτε κεφαλαία γράμματα ούτε κάτω παύλες μπορούν να χρησιμοποιούνται στα ονόματα των charts. Οι τελείες δεν θα πρέπει να χρησιμοποιούνται στα ονόματα των charts.

## Αριθμοί Εκδόσεων {#version-numbers}

Όπου είναι δυνατό, το Helm χρησιμοποιεί το [SemVer 2](https://semver.org) για να αναπαραστήσει τους αριθμούς των εκδόσεων. (Σημειώστε ότι τα tags ενός Docker image δεν ακολουθούν απαραίτητα το SemVer, και ως εκ τούτου θεωρούνται μια ατυχής εξαίρεση στον κανόνα.)

Όταν οι εκδόσεις τύπου SemVer αποθηκεύονται στα labels του Kubernetes, ως σύμβαση αλλάζουμε τον χαρακτήρα `+` σε `_`, καθώς τα labels δεν επιτρέπουν το σήμα `+` ως τιμή.

## Μορφοποίηση του YAML {#formatting-yaml}

Τα αρχεία YAML θα πρέπει να στοιχίζονται χρησιμοποιώντας _δύο κενά_ (και ποτέ tabs).

## Χρήση των λέξεων Helm και Chart {#usage-of-the-words-helm-and-chart}

Υπάρχουν μερικές συμβάσεις για τη χρήση των λέξεων _Helm_ και _helm_.

- Το _Helm_ αναφέρεται σε ολόκληρο το project
- Το `helm` αναφέρεται στην εντολή που εκτελείται από τον χρήστη
- Ο όρος `chart` δεν χρειάζεται να γραφτεί με κεφαλαίο, αφού δεν αποτελεί κύριο όνομα
- Παρ' ολ' αυτά, το `Chart.yaml` χρειάζεται να γραφτεί με κεφαλαίο γιατί τα ονόματα αρχείων κάνουν διάκριση πεζών-κεφαλαίων (case sensitive).

Όταν δεν είστε σίγουροι, χρησιμοποιήστε το _Helm_ (με κεφαλαίο 'H').

## Chart templates και namespaces {#chart-templates-and-namespaces}

Αποφύγετε τον ορισμό της ιδιότητας `namespace` στην ενότητα `metadata` των templates του chart σας. Το namespace στο οποίο θα εφαρμοστούν τα rendered templates πρέπει να καθορίζεται κατά την κλήση του Kubernetes client μέσω flag όπως `--namespace`. Το Helm κάνει render τα templates σας ως έχουν και τα στέλνει στον Kubernetes client, είτε αυτός είναι το ίδιο το Helm είτε κάποιο άλλο πρόγραμμα (kubectl, flux, spinnaker, κ.λπ.).
