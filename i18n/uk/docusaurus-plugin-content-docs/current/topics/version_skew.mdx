---
title: Політика підтримки версій Helm
description: Описує політику випуску патчів Helm, а також максимальну підтримувану різницю версій між Helm і Kubernetes.
---

Цей документ описує максимальну підтримувану різницю версій між Helm і Kubernetes.

## Підтримувані версії {#supported-versions}

Версії Helm виражаються у форматі `x.y.z`, де `x` — це основна версія, `y` — це мінорна версія, а `z` — це версія патчу, відповідно до [семантичного версіювання](https://semver.org/lang/uk/spec/v2.0.0.html).

Проєкт Helm підтримує релізну гілку для останнього мінорного випуску. Застосовні виправлення, включаючи виправлення безпеки, додаються в релізну гілку залежно від їх серйозності та можливості впровадження. Більше деталей можна знайти в [політиці випусків Helm](/topics/release_policy.md).

## Підтримувана різниця версій {#supported-version-skew}

Коли виходить нова версія Helm, вона компілюється для конкретної мінорної версії Kubernetes. Наприклад, Helm v4.0.0 взаємодіє з Kubernetes за допомогою клієнта Kubernetes 1.34.1, тому він сумісний з Kubernetes 1.34.

Починаючи з Helm 4, Helm вважається сумісним з версіями Kubernetes `n-3`, для яких він був скомпільований.

Наприклад, якщо ви використовуєте версію Helm 4, яка була скомпільована для клієнтських API Kubernetes v1.35, то її можна безпечно використовувати з Kubernetes v1.35, v1.34, v1.33 та v1.32.

Не рекомендується використовувати Helm з версією Kubernetes, яка є новішою за версію, для якої він був скомпільований, оскільки Helm не дає жодних гарантій сумісності з майбутніми версіями.

Якщо ви вирішили використовувати Helm з версією Kubernetes, яку він не підтримує, ви використовуєте його на власний ризик.

Будь ласка, зверніться до таблиці нижче, щоб визначити, яка версія Helm сумісна з вашим кластером.

| Версія Helm | Підтримувані версії Kubernetes |
|--------------|-------------------------------|
| 4.0.x        | 1.34.x - 1.31.x               |
