---
title: Архітектура Helm
description: Загальний опис архітектури Helm.
sidebar_position: 8
---

# Архітектура Helm

Цей документ описує загальну архітектуру Helm.

## Призначення Helm {#the-purpose-of-helm}

Helm — є інструментом для управління пакетами Kubernetes, які називаються _чарти_. Helm може виконувати такі дії:

- Створювати нові чарти з нуля
- Пакувати чарти в файли архіву чартів (tgz)
- Взаємодіяти з репозиторіями чартів, де зберігаються чарти
- Встановлювати та видаляти чарти в наявному кластері Kubernetes
- Керувати циклом релізів чартів, які були встановлені за допомогою Helm

В Helm є три важливі концепції:

1. _Chart_ — це пакет інформації, необхідної для створення екземпляра застосунку Kubernetes.
2. _Config_ — містить конфігураційну інформацію, яку можна обʼєднати з упакованим чартом для створення обʼєкта, що підлягає випуску.
3. _Release_ — це запущений екземпляр _чарту_, поєднаний з конкретним _конфігом_.

## Компоненти {#components}

Helm — це виконуваний файл, який складається з двох окремих частин:

**Клієнт Helm** — це клієнт командного рядка для кінцевих користувачів. Клієнт відповідає за наступне:

- Розробка локальних чартів
- Управління репозиторіями
- Управління релізами
- Взаємодія з бібліотекою Helm
  - Надсилання чартів для встановлення
  - Запит на оновлення або видалення наявних релізів

**Бібліотека Helm** забезпечує логіку виконання всіх операцій Helm. Вона взаємодіє з сервером API Kubernetes і надає такі можливості:

- Обʼєднання чартів і конфігурацій для створення релізу
- Встановлення чартів у Kubernetes і надання подальшого обʼєкта релізу
- Оновлення та видалення чартів шляхом взаємодії з Kubernetes

Окрема бібліотека Helm інкапсулює логіку Helm, щоб її можна було використовувати різними клієнтами.

## Реалізація {#implementation}

Клієнт та бібліотека Helm написані мовою програмування Go.

Бібліотека використовує клієнтську бібліотеку Kubernetes для комунікації з Kubernetes. Зараз ця бібліотека використовує REST+JSON. Інформація зберігається у Secrets, розташованих всередині Kubernetes. Вона не потребує власної бази даних.

Конфігураційні файли, коли це можливо, написані у YAML.
